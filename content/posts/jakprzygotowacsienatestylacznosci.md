---
title: "Jak przygotować się na testy łączności?"
date: 2024-12-05T15:01:55+01:00
draft: false
---

Przez ostatnie kilka lat "Testy łączności awaryjnej" podbijają polskę zachęcając coraz większą rzeszę pasjonatów radia do prowadzenia łączności każdego 13-tego dnia miesiąca i w ostatnie soboty miesiąca. Ale jak się przygotować na test?

W testy bawię się od około pół roku. To dzięki nim zrobiłem pozwolenie radiowe i zaangażowałem się tak naprawdę. Przez te kilka miesięcy dowiedziałem się wielu ważnych rzeczy!

# Szpej, pogoda i miejscówka
W tym wpisie nie chcę pisać za bardzo o radiach. Dlatego ograniczę się do powiedzenia, że każde radio **PMR** i **CB**, jest dobre.

> [!Disclaimer]
> Każde radio mogące legalnie nadawać na tych pasmach, tzn. dla PMR radia o mocy maksymalnie 0.5W i bez wymienialnej anteny ;)

Czemu nie chcę mówić za dużo o radiach? Bo tak naprawdę żeby efektywnie nadawać w testach najważniejsza jest miejscówka. Fala na paśmie 446MHz (PMR) to fala przyziemna i każda przeszkoda stanowi problem dla takiej fali. Zatem dobre miejsce do testów to miejsce relatywnie wysoko i bez przeszkód dookoła.

Oczywiście wiadomo fajnie jest móc nadawać ze swojego domu, ale zachęcam do wyjścia na powietrze i zdobycia przy okazji lokalnej górki.

Jak już zdecydujemy się wyjść w teren powinniśmy pomyśleć co ze sobą zabrać, żeby było nam jak najlepiej. Moja lista to:
- Ciepłe ubranie
- Latarka
- Karimata
- Długopis i Logbook

# Jak mówić do radia?
Ale żeś powiedział! Radio to radio naciskam i mówię, proste!

No niestety nie do końca. Ważne jest "gdzie" mówimy tzn. na jakim kanale/częstotliwości. Utarło się że w testach (i sytuacjach kryzysowych) używa się kanału 2 PMR oraz 13 i 14 CB. To tam będziesz miał największe szanse na trafienie kogoś chętnego do nawiązania z tobą kontaktu! 

W trakcie pracy na pasmach musisz pamiętać, że w twoją rozmowę mogą wkraść się trzaski, piski i inne nie przyjemne zakłócenia. Twoja wiadomość może nie dojść cała do twojego korespondenta. Dlatego upewnij się, że mówisz wyraźnie i nie śpiesz się. 

# Prosty schemat łączności
Żeby usprawnić nawiązywanie kontaktu wymyślono pewien utraty sposób przeprowadzania łączności:
- Wywołanie ogólne w testach łączności awaryjnej. Wywołanie ogólne w testach łączności awaryjnej. Tutaj operator *Twoje imię/bądź znak*, *Twoje imię/bądź znak*. Zaprasza!
- Operator *Twoje imię/bądź znak* tutaj operator Bartek
- Operator Bartek operator *twoje imię/znak* odbieram ciebie z raportem 5 moja lokalizacja to xxx. Oddaje mikrofon do ciebie
- Operator *Twoje imię/bądź znak* tutaj operator Bartek raport dla ciebie xxx moja lokalizacja to xxx. Dziękuję za łączność

Rozbijmy to na czynniki pierwsze! 
**Wywołanie ogólne** - to po prostu oznacza "ktokolwiek mnie słyszy proszę o odpowiedź"
**Znak** - znaki w testach są przydzielane przez *planawaryjny*. Nie mylić ze znakiem krótkofalarskim! Uzyskanie znaku w testach nie upoważnia do nadawania w pasmach amatorskich
**Operator twoje imię/znak operator bartek** - odpowiedz mi moja stacja to bartek. Chcę porozmawiać. Każde nowe wejście powinno się zaczynać od wywołania stacji do której mówię i tego kto mówi!
**Raport** - jest to określenie w skali od 1 do 5 jak kogoś się dobrze słyszy (na ucho). Gdzie 1 oznacza "nie słyszę nic", a 5 "odbieram bez zakłóceń"


